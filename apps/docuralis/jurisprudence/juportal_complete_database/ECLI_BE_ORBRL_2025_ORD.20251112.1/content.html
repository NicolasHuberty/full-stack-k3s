Er kan van een normaal en redelijk handelende partij worden verwacht dat wanneer
zij een nieuw en volgens haar ter zake dienend feit ontdekt dat nieuwe
pleidooien rechtvaardigt, zij binnen een redelijke termijn een verzoekschrift in
de zin van artikel 748, §2 [instelt], minstens hierover contact opneemt met haar
tegenpartij. Onredelijk lang hiermee wachten, zelfs al is de wettelijk bepaalde
termijn nog niet verlopen, kan in bepaalde gevallen aanzienlijke
proceseconomische gevolgen hebben voor tegenpartij (die zich immers onnodig
geconfronteerd ziet met een aanzienlijke verlenging van de procesduur – die had
kunnen vermeden worden bij een eerdere instelling van het verzoekschrift) en, in
aanvulling op een gebrek aan procesloyaliteit, ook rechtsmisbruik uitmaken. Dat
haar verzoekschrift uiteindelijk nog binnen de door artikel 748, §2 Ger. W.
voorziene termijn valt, doet daar niet vanaf. GERECHTELIJK RECHT - RECHTSPLEGING
- Algemene rechtsbeginselen van procesrecht - Rechtsmisbruik Subject: Overige
